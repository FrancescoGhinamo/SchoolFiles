Il turismo è a un punto morto, manca il petrolio e i prezzi sono saliti alle stelle.
La “rivoluzione popolare” del gennaio-febbraio 2011 è stata recuperata in modo veloce dai Fratelli Musulmani,
che sono riusciti a impadronirsi del potere, non in maniera democratica, come piace ripetere all’occidente, ma proprio nel modo in cui
si svolgono le elezioni dall’epoca di Nasser.

Il regime islamico è durato solo un anno e non ha risposto ad alcuna delle aspettative del popolo. È stato proprio il popolo a
rovesciare questo regime con l’aiuto di tutti gli organismi costituiti, fra cui anche le forze armate. Il 30 giugno 2014, più di
30 milioni di manifestanti provenienti da tutta la nazione, da Alessandria al nord fino ad Assuan al sud (più di mille chilometri),
hanno reclamato la partenza dei Fratelli Musulmani.

Non c’è stato un colpo di Stato militare, ma un vero grido lanciato dal popolo con tutto il cuore.

Dopodiché la situazione non ha fatto altro che degenerare:

Gli attentati terroristi contro le autorità, in particolare la polizia;
Gli attentati contro il turismo, con un aereo russo abbattuto e continui attentati nel Sinai, destinazione balneare per eccellenza.
Attentati contro i cristiani, che rappresentano fra 15 e 20% della popolazione. La distruzione di luoghi di culto, scuole,
istituzioni di beneficienza, ma anche di commerci e abitazioni di famiglie cristiane ad Al-Ariche, nel nord-est del Sinai,
hanno dovuto fuggire dalla regione e si trovano a vivere in una situazione di rifugiati nel loro stesso Paese…
In pratica il turismo è a un punto morto. Il petrolio manca, e da un anno l’Arabia non fornisce più petrolio all’Egitto
(come sanzione politica) e il prezzo della benzina è raddoppiato dall’oggi al domani.
Di conseguenza, vi è stato un aumento vertiginoso dei prezzi.

Sul fronte politico, la situazione è più che deludente: i cacicchi del regime poliziesco e totalitario sono saltati,
ma le infrastrutture sono ancora afflitte da corruzione e da un sistema oltraggioso. Da un altro lato, le autorità pensano di difendersi
attaccando tutti i loro oppositori, come intellettuali, giornalisti e leader sociali. Anche le Ong sono viste con sospetto dalle autorità,
le quali credono che queste organizzazioni svolgano attività di proselitismo in ambito religioso o politico.

Al momento, l’atmosfera generale in Egitto è piuttosto grigia. Le risorse naturali non bastano più, il potere d’acquisto si è ridotto
al massimo, la disoccupazione raggiunge tassi altissimi e le prospettive sono funeste.  


La rivoluzione non ha avuto le stesse conseguneze in tutti i paesi a causa della divisione religiosa mussulmana tra sciiti e sunniti.
Sembrava fossero uniti per la stessa causa, ma effettivamente erano divisi.